 Fenerbahçe transferde yıldız ismi gündemine aldı!

Yaz transfer döneminde yapacağı nokta atış transferlerle gücüne güç katmak isteyen Fenerbahçe,
 savunmanın göbeğine yapacağı takviye için ilk ismi belirledi.
Takvim'de yer alan habere göre sarı-lacivertli kurmaylar,
 haziranda serbest kalacak olan Shkodran Mustafi için düğmeye bastı.
Alman stoperin menajeri ile temasa geçildi ve ciddi mesafe kaydedildi.
Arnavut asıllı stoper için eski takım arkadaşı Mesut Özil'in de devrede olduğu öğrenildi.
 Hem Arsenal hem de Alman Milli Takımı'nda Mustafi ile birlikte oynayan Mesut Özil, 
tecrübeli stoperi yakın markaja almış durumda. Mustafi de Fenerbahçe'ye sıcak bakıyor.
29 yaşında olan Mustafi 2016'da Arsenal'e transfer oldu. Tecrübeli isim, şubat ayında da 
Schalke'ye gitti. 20 kez Almanya Milli Takım forması giydi.
Stoper dışında sağ bek de oynayabiliyor. Mustafi 2 yıl önce de
 sarı-lacivertli takımın gündemindeydi.

https://www.fotomac.com.tr/fenerbahce/2021/05/08/son-dakika-spor-haberi-fenerbahce-transferde-yildiz-ismi-gundemine-aldi-menajeri?paging=6