Dev derbi! Galatasaray - Beşiktaş maçı ne zaman, saat kaçta ve hangi kanalda?  

Galatasaray - Beşiktaş maçı 8 Mayıs Cumartesi günü saat 20:30'da beIN Sports 1'de canlı yayınlanacak.

👉 GALATASARAY - BEŞİKTAŞ MAÇI MUHTEMEL 11'LERİ
Galatasaray: Muslera, Şener, Donk, Marcao, Ömer Bayram, Taylan, Gedson, Babel, Emre Akbaba, Kerem, Halil

Beşiktaş: Ersin, Rosier, Vida, Welinton, Rıdvan, Atiba, Josef, Ghezzal, Ljajic, Gökhan Töre, Larin

👉 CÜNEYT ÇAKIR YÖNETECEK
FIFA Dünya Kupası'nda düdük çalan, Avrupa Şampiyonası'nda ise 2012 ve 2016'nın ardından 3. kez görev yapacak Cüneyt Çakır, bu sezon 3. defa derbi yönetecek. Cüneyt Çakır, ligde 19. haftada Beşiktaş'ın sahasında Galatasaray'ı 2-0 yendiği ve 24. haftada Galatasaray'ın deplasmanda Fenerbahçe'yi 1-0 mağlup ettiği karşılaşmalarda görev yapmıştı.

VAR'DA METE KALKAVAN

Spor Toto Süper Lig'in 40. haftasında Galatasaray, Beşiktaş'ı konuk edecek. Şampiyonluk yarışında oldukça kritik olan derbide Mete Kalkavan VAR hakemi olarak görev yapacak.

👉 GALATASARAY 5 KEZ BEŞİKTAŞ 3 KEZ KAZANDI
Cüneyt Çakır, 10. kez Galatasaray-Beşiktaş derbisine çıkacak. Tecrübeli hakemin yönettiği 9 maçta Galatasaray 5, Beşiktaş ise 3 kez sahadan galibiyetle ayrıldı, 1 karşılaşma da beraberlikle sonuçlandı. Bu müsabakalarda Galatasaray 12 gol atarken, Beşiktaş ise 9 kez fileleri havalandırdı.

Çakır, iki takım arasında düdük çaldığı maçlarda 3 kez kırmızı kartına başvurdu, 45 kez de sarı kartını kullandı. FIFA kokartlı hakem, Beşiktaş'tan 2, Galatasaray'dan ise 1 futbolcuyu kırmızı kartla cezalandırdı. Cüneyt Çakır ayrıca Galatasaraylı futbolculara 23, Beşiktaşlı oyunculara ise 22 sarı kart gösterdi.

.
https://www.aspor.com.tr/galatasaray/2021/05/08/dev-derbi-galatasaray-besiktas-maci-ne-zaman-saat-kacta-ve-hangi-kanalda-super-lig